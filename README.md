# muhtas_3
Bu çalışmada, zaman serisi tahmin modellerinin performansını değerlendirmek ve gerçek sonuçlarla karşılaştırmak amacıyla verilerin son 10 periyodu modellerin eğitimi dışında bırakılmıştır.
1.	Avokado satış verileri: Amerika’nın farklı bölgelerindeki avokado satışlarına ilişkin tarihsel verileri içermektedir. Veriler, mevsimsel satış dalgalanmalarını, fiyat değişimlerini ve talep trendlerini analiz etmek için uygun bir kaynak sunmuştur. Bu veri setine, Kaggle platformu üzerinden ulaşılmış ve çalışmada kullanılmıştır.
2.	Enerji tüketim verileri: American Electric Power (AEP) şirketinin saatlik verileri kullanılmıştır. Enerji tüketimini içeren bu veri seti, enerji sektöründeki talep öngörülerini modellemek için kullanılmıştır. Enerji tüketimindeki mevsimsel ve gün içi değişiklikleri analiz etmek açısından bu veri seti oldukça faydalı olmuştur ve yine Kaggle platformundan temin edilmiştir.
3.	Apple hisse senedi kapanış fiyat verileri: Apple Inc.'in hisse senedi fiyatlarının kapanış değerlerini içeren bu veri seti, finansal piyasalardaki zaman serisi analizlerini test etmek için kullanılmıştır. Bu veriler, Python kütüphanesi olan yfinance aracılığıyla kolaylıkla elde edilmiştir ve hisse fiyatlarının tarihsel hareketlerini analiz etme imkanı sağlamıştır.
